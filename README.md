# Systemutvecklingsprojekt 

## Projektupplägg

Projekt skall utföras med metoden scrum. Lärarna kommer agera beställare av ett system. Funktionella krav kan komma att ändras/läggas till under utförandet av projektet. Projektet delas upp i sprintar som börjar den första lektionen i veckan. Projektet avslutas med en slutpresentation (se slutpresentation).

Eleverna delas in i grupper om mellan 5-8 personer. I varje grupp skall samtliga av dessa roller finnas representerade:
1. Scrum master
2. Product owner
3. Utvecklare/Testare

Eleverna uppmanas att rotera rollerna mellan varandra.

Projekt inleds med att grupperna sammanställer en product backlog dvs skapar krav som framgår av bakgrunden (se bakgrund), de tekniska kraven samt det initiala mötet med beställare (lärare). Efter det att en product backlog skapats skall en sprint backlog prioriteras. Grupperna förväntas genomföra scrum planing, scrum review samt daily scrum meetings. De två förstnämnda sker på plats i skolan på avsedd dag (scrum möte).

Möten samt roller skall genomföras i enlighet med https://www.scrumguides.org/.

## Bakgrund

Er uppgift är att utveckla en datingsite. På siten ska man kunna skapa en profil/användare där man kan ange grundläggande information om sig själv såsom namn, stad, yrke, fritidsintressen osv. Man ska kunna logga in med sin användare med hjälp av användarnamn och lösenord. Som inloggad användare ska man kunna gå in på sin profilsida och se, ändra, ta bort information om sig själv. Man ska kunna söka på andra användare på datingsiten. Går man in på en annan persons profil ska man kunna se hur väl den personen matchar med den inloggade användaren baserat på deras preferenser. Man ska kunna skicka och ta emot kontaktförfrågningar från andra personer. Dessa förfrågningar ska kunna accepteras eller avvisas. Man ska förutom att kunna skicka och ta emot förfrågningar även kunna skicka och ta emot meddelanden.

## Tekniska krav

1. Systemet skall bestå av en hemsida med tillhörande back-end.
2. Systemet skall lagra data i en databas.
3. Github skall användas för versionshantering.
4. Lösenord skall inte lagras i klartext.

## Slutpresentation

(Ungefärliga tider)

1. 10 min presentation av system (visa hemsidan och dess funktionalitet). 
2. 5 min gå igenom product backlog och visa vad som gruppen åstadkommit.
3. 10 min reflektion
    * Vad fungerade bra? (Metod och utveckling)
    * Vad fungerade mindre bra? (Metod och utveckling) Hur skulle ni gjort istället?
4. 5 min frågor och tankar från övriga i klassen.

